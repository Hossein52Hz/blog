+++
title = "زنگ تفریح با Hugo قسمت اول"
description = ""
author = ""
date = 2018-04-25T16:21:42+04:30
tags = ["زنگ تفریح","Hugo", "آموزش Hugo"]

+++

سلام خدمت دوستانی که شاید گذرشون به اینجا بخوره :)

راستش از سر کنجکاوی رفتم سراغ هیوگو یا [Hugo](https://gohugo.io/) که یک سایت ساز استاتیک هست. یکم جست و جو کردم و طبق معمول منابع فارسی خاصی پیدا نمیشه.
برای همین گفتم چیزایی که تا الان یاد گرفتم را اینجا بنویسم شاید بدرد کسی بخوره.

![Hugo](/blog/images/hugo-logo.png "Hugo")

خب همونطور که میدونید Hugo یک سایت ساز استاتیک هست و میشه گفت یکی از رقیب های [jeklly](https://jekyllrb.com) که شاید از قبل باهاش آشنایی داشته باشید. 
برای آشنا شدن باهاش میتونید فارسی هم سرچ بزنید قبلا دوستان زحمت آموزش و معرفی [jeklly](https://jekyllrb.com) را کشیدن.

اما در مورد هیوگو یک نکته جالب اگر بخوام بگم این هست که هرجایی میتونید سایتتون را آپلود کنید و نیاز به دیتابیس ندارید و لازم نیست خیلی به مسئله امنیت فکر کنید. حتی میتونید سایتتونا توی گیت هاب آپلود کنید :) البته در پست بعدی به این مورد هم میرسیم. در مورد کار با هیوگو شما یک ویرایشگر متن هم داشته باشید مثل vim میتونید کارتون را انجام بدید و صفحات سایتتون را به کمک هیوگو بسازید. علاوه بر یک ویرایشگر یکمی هم باید با [Markdown](https://github.com/adam-p/markdown-here/wiki/Markdown-Cheatsheet) آشنا باشید که سعی میکنم در یک پست جداگانه در موردش بنویسم. خب بریم سراغ هیوگو.


## نصب [Hugo](https://gohugo.io/)

اگر از سیستم عامل مک استفاده می کنید که کارتون ساده هست کافیه اسکریپت [Homebrew](https://brew.sh) را دانلود و بعد برای نصب از دستور زیر استفاده کنید.

{{< highlight shell >}}
brew install hugo
{{< / highlight >}}


بعد از نصب هم برای تست میتونید دستور زیر را اجرا کنید تا نسخه نصب شده را نمایش بده:

{{< highlight shell >}}
hugo version
{{< / highlight >}}



اما اگر مثل من از لینوکس استفاده می کنید میتونید hugo را از مخازن نصب کنید. برای این کار کافیه ابتدا لیست 
مخازن را بروزرسانی و بعد هم Hugo را نصب کنید:

{{< highlight shell >}}
aptitiude update

aptitude install hugo
{{< / highlight >}}

خب تا اینجا ما hugo را نصب کردیم. در ادامه برای ایجاد یک سایت با Hugo به مسیری که مد نظرتون هست برید و دستور زیر را اجرا کنید:

{{< highlight shell >}}
hugo new site mysite
{{< / highlight >}}


عبارت mysite را هر چیزی دوست دارید میتونید بزارید.  خب بعد از اینکه سایت جدید ایجاد شد حالا نوبت انتخاب قالب برای سایت هست. برای نصب قالب ابتدا وارد پوشه سایت ایجاد شده برید:

{{< highlight shell >}}
cd mysite
{{< / highlight >}}

حالا ابتدا دستور زیر را برای آماده سازی git (اگر در مورد گیت نمیدونید کافیه سرچ کنید منابع فارسی زیاد هست خوشبختانه)برای این پروژه اجرا کنید:

{{< highlight shell >}}
git init
{{< / highlight >}}

بعد از این کار حالا نوبت نصب قالب هست. قالب های زیادی برای hugo هست که توی خود سایتش میتونید ببینید. یا اگر قالبی خودتون پیدا کردید یا نوشتید استفاده کنید. برای مثال من قالب ghostwriter را میخوام نصب کنم. کافیه از دستور زیر استفاده کنیم:


{{< highlight shell >}}
git submodule add https://github.com/roryg/ghostwriter themes/masoudi
{{< / highlight >}}

دستور واضح هست فقط قسمت آخر باید مسیر themes و یک نام برای پوشه ای که قالب درونش قرار میگیره بدید که من اینجا اسم پوشه را masoudi‌ گذاشتم .

خب بعد از اینکار باید نام پوشه قالب را در توی فایل کانفیگ سایت هم وارد کنیم. یک فایل به نام config.toml داخل پوشه اصلی سایت ساز هست که کافیه با یک ادیتور این فایلا باز کنید و عبارت theme = "masoudi" را داخلش وارد کنید. به جای کلمه masoudi هر اسمی که مرحله قبلی وارد کردید را بنویسید.

یا هم میتونید دستور زیر را توی ترمینال اجرا کنید که همون کار را انجام میده:

{{< highlight shell >}}
echo 'theme = "masoudi"' >> config.toml
{{< / highlight >}}

خب تا اینجا ما سایت ساز را نصب و یک قالب هم براش نصب کردیم. اما خب چطور میتونیم خروجی سایت را ببینیم ؟

برای اینکه بتونید سایت را مشاهده کنید کافیه دستور زیر را اجرا کنید:

{{< highlight shell >}}
hugo server
{{< / highlight >}}

که توی خروجی یک لینک بهتون نشون میده کافیه توی مرورگرتون واردش کنید. برای من لینک این هست

{{< highlight shell >}}
http://localhost:1313
{{< / highlight >}}

تبریک میگم تونستید خروجی سایت را ببینید.
توی قسمت بعدی نحوه نوشتن محتوا و ایجاد کردن برگه و یک سری تنظیمات و ... را توضیح میدم.
اگر سوال یا اشکال یا پیشنهادی بود خوشحال میشم بیان کنید.



